Analizy dokonano na obrobionych danych, wczytanych z pliku 'new_data.csv'. Z ich krótkiego opisu odczytać można to, że przeciętny kupujący ma 40 lat, zakupił odkurzacz tydzień temu, a nota przez niego wystawiona to 2.5. Dodatkowo odkryto, iż przedział wiekowy badanych to 18-70 lat, skala ocen to 0-5, a najmłodszy produkt sprzedano wczoraj. Po tej wstępnej ocenie, podjęto próbę odczytania pozornie niedostępnych informacji i udowodnienia ich poprawności wspomagając się tabelami i wykresami:

- <b> Średnie oceny producentów</b> - nie każdy producent otrzymał taką samą średnią ocenę, stworzony ranking sugeruje, iż najlepsze jakościowo produkty wytwarza firma Electrolux, nieco niżej są Samsung, Beko i Dyson, natomiast bardzo odstaje od nich Tefal, którego produkty kupujący ocenili najniżej
- <b>Oceny starszych osób</b> - by odróżnić 'starsze' osoby, przyjęto umowną granicę 40 lat. Z analizy ich wyborów, wynika iż, najczęściej kupują oni odkurzacze Beko, najlepiej oceniają Electrolux, a najniżej Tefal, jednak widoczna jest znaczna poprawa, tj. osoby starsze oceniają Tefal lepiej niż wynosi jego średnia ocena (2.5 vs 2.19). Z drugiej strony, najlepiej sklasyfikowany Electrolux ma dużo wyższą notę niż jego średnia (3.14 vs 2.78), dodatkowo, nie dostał on oceny niższej niż 1.5.
- <b> Wybory kobiet</b> - niestety grupa badanych kobiet jest bardzo nieliczna (składa się na nią 7 kobiet), więc wyniki tej części mogą być niereprezentatywne, jednak wszystkie badane kupowały produkty 3 firm: Dyson, Beko i Samsung, z czego ponad 70% z nich kupiło Beko.
- <b> Długość użytkowania a zadowolenia</b> - kolejnym etapem było znalezienie zależności między czasem użytkowania (jak dawno urządzenie zostało zakupione) a zadowoleniem z produktu. Wybrano osoby, które korzystają ze swojego odkurzacza ponad tydzień, ich oceny producentów różnią się od średniej. Ponownie zyskuje Tefal, co może sugerować, że jego produkty są lepsze, niż wydaje się to krótko po zakupie, z kolei Electrolux i Beko, straciły względem poprzedniego rankingu.
- <b> Najstarsi i najmłodsi</b> - Zbadano również związek między wiekiem a ocenami. Okazuje się, że młodsi kupujący (mniej niż 25 lat) wykazują mniejszą skłonność do wystawiania maksymalnej noty niż osoby w średnim wieku, jednak młodsi rzadko wystawiają również najniższe noty. Starsi (więcej niż 50 lat), niemalże wcale nie wystawiają maksymalnej oceny, jak i również minimalnej. Porównując obie te grupy między sobą, młodzi są bardziej skrajni, natomiast starzy bardziej wyśrodkowani, znakomicie obrazują to histogramy skumulowane oraz ich wypukłość i wklęsłość.
- <b> Dokładna analiza każdego producenta</b> - na wykresach pudełkowych przedstawiono oceny każdego z producentów. Pozwoliło to dostrzec pewne szczegóły, np. Samsung, Dyson i Electrolux nie otrzymali oceny 0, zaś dwaj ostatni nie otrzymali również oceny niższej niż 1. Tefal, nie otrzymał oceny wyższej niż 4. W rozstrzale not, wyróżnia się Electrolux, u którego 25 i 75 kwantyl są oddalone od siebie o 1, nie zaś jak w przypadku innych o 1.5.
